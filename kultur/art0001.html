<h1>Tällainen olisi Helsingin keskustatunneli: maan alle neljä kaistaa ja kuusi eritasoliittymää, suuaukkoja ympäri kantakaupunkia</h1>
<img src="kultur/art0001.jpg" alt="">
<p>Helsingin virkamiehet esittävät, että kaupunki alkaisi tehdä keskustatunnelin yleissuunnitelmaa. Poliittista kenttää hanke jakaa kahtia.</p>
<p>HELSINGIN alle kaavaillun keskustatunnelin hinnan arvioidaan HS:n tietojen mukaan nousevan 1,3–1,4 miljardiin euroon. Helsingin kaupungin virkamiesten laatima suunnitelma keskustatunnelista – tai maanalaisesta kokoojakadusta – julkaistaan perjantaina aamupäivällä.</p>
<img src="kultur/art0001_01.jpg" alt="">
<p>HS:n hankkiman luonnoksen mukaan tunneli kulkisi Länsiväylältä Hermannin rantatielle. Siihen kaavaillaan liityntätunneleita Sörnäisistä, Katajanokalta, Kruununhaasta, Eteläsatamasta, Jätkäsaaresta ja Punavuoresta tai Eirasta.</p>
<p>Tunnelissa olisi vähintään neljä kaistaa, kaksi molempiin ajosuuntiin. Lisäksi kuuden maanalaisen eritasoliittymän kohdalla olisi lisäkaistoja.
</p>
<p>Tunneli yhdistettynä kävelykeskustan laajentamissuunnitelman laatimiseen päätyikin jo seuraavana syksynä kaupungin strategiaan. Kaupunkilaisilta ja yrittäjiltä pyydettiin näkemyksiä tunnelista ja samalla käynnistettiin hanke laskemaan tunnelin linjausta ja kustannuksia.</p>
<br>
<br>
<br>